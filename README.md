## GlyphAI

**GlyphAI** è un modello generativo di intelligenza artificiale concepito per produrre glifi unici e distinti ad ogni sua esecuzione in formato SVG, un formato vettoriale attualmente poco esplorato nei modelli generativi. Frutto della collaborazione tra Maria Chiara Colonna, laureata in Grafica d'Arte presso l'Accademia di Belle Arti di Reggio Calabria, e Pierluigi Liguori, laureato in Informatica nel 2020 e in Data Science & Machine Learning nel 2022 presso l'Università degli Studi di Salerno, GlyphAI mira a integrare l'intelligenza artificiale nel processo di progettazione dei typeface. 

Nel presente progetto, abbiamo implementato un modello basato su una **Generative Adversarial Network (GAN)**, addestrato attraverso un metodo di addestramento automatico non supervisionato. Il dataset utilizzato per l'addestramento del modello comprende 400 font accuratamente selezionati da Google Fonts, una libreria di font open source.

I risultati ottenuti dimostrano il potenziale dell'intelligenza artificiale nel campo della tipografia, offrendo nuove possibilità creative nel design dei caratteri tipografici, aprendo la strada a future innovazioni in questo settore.
